---
title: "अपने और परायों को पहचान लिया था"
author: Bhavy Khatri
date: 2024-08-22 11:45:00 +0800
categories: [Blogging, Sher, Poetry]
tags: [ghazal, emotional, reflections]
---

<p style="text-align: center;">

बारिश की हर बूंद को दरिया मान लिया था <br>
उनकी बातों को ही मोहब्बत जान लिया था <br><br>

दुख में किसने साथ निभाया इससे हमने <br>
अपने और परायों को पहचान लिया था <br><br>

जैसे ही आज़ाद हुआ पिंजरे से पंछी <br>
अम्बर छूना है उसने ये ठान लिया था <br><br>

उस महफ़िल में जब भी खाली जाम हुआ तो <br>
हमने उनकी नज़रों का एहसान लिया था <br><br>

उनकी ज़हरीली तकरीरें सुनकर हमने <br>
किस बस्ती में आग लगेगी, जान लिया था <br><br>

रफ़्ता रफ़्ता उनसे बातें करके हमने <br>
उल्फत कितनी गहरी है ये जान लिया था <br><br>

</p>
