---
title: "न वो छत है, न वो आँगन, न उस मिट्टी की खुशबू है "
author: Bhavy Khatri
date: 2023-06-23 11:33:00 +0800
categories: [Blogging, Sher, Poetry]
tags: [ghazal, emotional]
---

<p style="text-align: center;">
हमेशा के लिए मैं इस नई नगरी में आया हूँ <br>

मैं घर की रोटियाँ और कुछ दुआएं साथ लाया हूँ <br><br>


न वो छत है, न वो आँगन, न उस मिट्टी की खुशबू है  <br>

मैं कुछ पाने की चाहत में, बहुत कुछ छोड़ आया हूँ <br><br>


मैं इस बस्ती में सालों से बसा हूँ फिर भी जाने क्यूँ <br>

न ये बस्ती हुई मेरी, यहाँ अब तक पराया हूँ <br><br>


यहाँ मैंने बहुत शोहरत बहुत इज्जत कमाई है <br>

मगर वो गाँव की नदियां वो गलियाँ छोड़ आया हूँ <br><br>


मुझे वापिस बुलाने की सदाएं आती हैं लेकिन <br>

यहाँ मैं खुद नहीं आया, मैं किस्मत का बुलाया हूँ <br><br>


मैं भी कब तक नकाबों के सहारे ज़िंदगी जीता <br>

मैं सारे झूठे रिश्ते झूठे नाते तोड़ आया हूँ <br><br>


वो जिनके साथ मैं हर रोज खेला करता था क्रिकेट <br>

गली के दोस्तों को मैं अकेला छोड़ आया हूँ <br><br>

</p>

